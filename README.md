# Support Chat

A weboldal a Budapesti Műszaki és Gazdaságtudományi Egyetem mérnökinformatikus MSc képzésének Önálló laboratórium 1 (VIAUML00) tárgyára készült beadandó feladatként a "Support chat megoldás készítése" témára.
Az oldal elkészítésének célja ingyenes support-chat megoldások, illetve CRM (Customer Relationship Management) rendszerek felderítése és megismerése volt.

A jobb felső sarokban található "Chat megoldások" lenyíló menüben megtalálhatók a tesztelt chat szolgáltatások.
Mindegyik oldalán olvasható az adott szolgáltatás rövid értékelése és egy leírás az üzembehelyezés lépéseiről. Valamint a jobb alsó sarokban kipróbálhatók a konkrét chat widgetek.
Az összehasonlítás menüpontban pedig az összes tesztelt chat szolgáltatás funkcióinak összegzése található. A téma eredeti kedvcsinálója alább olvasható.

# A téma leírása

Webalkalmazásokban egyre gyakoribb az élőben elérhető chates támogatás,
ennek segítségével a felhasználók gyorsan kapcsolatba léphetnek az
ügyfélszolgálattal, és nem kell formokat kitölteniük, telefonálniuk vagy
emailt írniuk. Az ügyfélszolgálat számára is előnyös ez a megoldás, mert
a telefonos ügyfélszolgálat egy munkatársat teljesen lefoglal, azonban a
chates megoldással a munkatárs egyszerre kommunikálhat 2-3 ügyféllel is.
Pl. elektronikai webshopokban is láthatunk manapság ilyen chatet, ahol
"kérdezd a szakit" jelleggel a felhasználó gyorsan segítséget kaphat.

A témában a hallgató feladata megvizsgálni, milyen elérhető kész vagy
félkész megoldások vannak a problémára (pl. https://livehelperchat.com/
illetve https://rocket.chat/), amelyek integrálhatók egy
webalkalmazásba, majd egyet mélyebben megismerve egy egyszerű
webalkalmazást kell készíteni, amelyben működik ilyen chatfunkció.
